+++
date = 2020-10-20T10:05:24Z
description = "Jak zabezpieczyć powierzchnię drewnianych schodów? Impregnacja drewna."
slug = "/jak-zabezpieczyc-powierzchnie-drewnianych-schodow-impregnacja-drewna"
title = "Jak zabezpieczyć powierzchnię drewnianych schodów? Impregnacja drewna | Porady eksperta - Saicos"
tytul_do_listowania = "Jak zabezpieczyć powierzchnię drewnianych schodów?"
zdjecie= "/uploads/zabezpieczenie-drewnianych-schodow-impregnacja.jpg"
robots = "noindex follow"
summary = "Konserwacja drewnianych schodów jest procesem, który pomaga zabezpieczyć je w odpowiedni sposób przed różnymi czynnikami. Drewno jest naturalnym i pięknym materiałem, który w rewelacyjny sposób potrafi ozdobić wnętrze każdego domu. Aby ten materiał był przez cały czas w dobrym stanie należy o niego odpowiednio zadbać. "
+++
Drewno jest niezwykle szlachetnym surowcem, który dodaje wnętrzu charakteru oraz elegancji. Schody drewniane pełnią nie tylko funkcje użytkowe, ale również dekoracyjne. Aby służyły na długie lata i wyglądały w dalszym ciągu efektownie należy odpowiednio je zaimpregnować. Zatem w jaki sposób chronić drewniane schody?

**Z tego artykułu dowiesz się:**

- [**Dlaczego warto zabezpieczać drewniane schody?**](#dlaczego-warto-zabezpieczać-drewniane-schody)
- [**Czym najlepiej zabezpieczyć drewno?**](#czym-najlepiej-zabezpieczyć-drewno)
- [**Jak lakierować drewno?**](#jak-lakierować-drewno)
- [**Dlaczego warto wybierać olej do impregnacji drewna?**](#dlaczego-warto-wybierać-olej-do-impregnacji-drewna)

**Dlaczego warto zabezpieczać drewniane schody?**
-------------------------------------------------

Konserwacja drewnianych schodów jest procesem, który pomaga zabezpieczyć je w odpowiedni sposób przed różnymi czynnikami. Drewno jest naturalnym i pięknym materiałem, który w rewelacyjny sposób potrafi ozdobić wnętrze każdego domu. Aby ten materiał był przez cały czas w dobrym stanie należy o niego odpowiednio zadbać. Schody w naszym domu poddawane są intensywnej eksploatacji, z tego powodu potrzebują preparatu o dużej wytrzymałości. Właściwa impregnacja drewna sprawia, że zachowuje ono swój piękny wygląd na dłużej. Użycie impregnatów do drewna pomaga uodpornić schody przed działaniem wilgoci, wysokich temperatur, środkami chemicznymi jak również przed uszkodzeniami mechanicznymi. O różnych korzyściach płynących ze stosowania środków do konserwacji jak i pielęgnacji drewna możesz przeczytać w naszym wcześniejszym artykule: [https://saicos.pl/korzysci-ze-stosowania-srodkow-do-konserwacji-i-pielegnacji-drewna-w-pomieszczeniach-i-na-zewnatrz/](https://saicos.pl/korzysci-ze-stosowania-srodkow-do-konserwacji-i-pielegnacji-drewna-w-pomieszczeniach-i-na-zewnatrz/).

**Czym najlepiej zabezpieczyć drewno?**
---------------------------------------

Powierzchnie drewniane posiadają różne właściwości oraz narażone są w różnych stopniach na eksploatację, dlatego bardzo ważny jest odpowiedni wybór produktów zabezpieczających ten materiał. W przypadku drewna miękkiego doskonale sprawdzą się lakiery, natomiast przy twardych gatunkach można postawić na lakier i olej. Jeżeli schody wykonane są z drewna egzotycznego należy pamiętać o tym, że te gatunki mają zazwyczaj dużą ilość substancji oleistych, które zmniejszają przyczepność lakieru, więc konieczne może być zastosowanie gruntu. Do konserwacji drewnianych schodów używaj różnego rodzaju środków specjalistycznych, które przeznaczone są wyłącznie do tego rodzaju powierzchni. Wosk do drewna, olej do drewna czy lakier do drewna? Wszystkie te środki nie tylko odpowiednio zabezpieczą drewno, ale również dodadzą mu odpowiedniego blasku i kolorytu.

**Jak lakierować drewno?**
--------------------------

Istnieją różne [**powłoki wykończeniowe**](https://saicos.pl/do-wnetrz/podlogi-i-strony/podlogi-i-schody-drewniane/) do podłóg i schodów drewnianych. Jedną z nich jest lakier do drewna, który nie dość, że świetnie chroni materiał przed uszkodzeniami to również nadaje połysk. Aby efekt lakierowania był zadowalający oraz długotrwały, postępuj według poniższych kroków:

– Na samym początku dobrze oczyść drewno. Możesz w tym celu użyć wody z dodatkiem środka czyszczącego i dokładnie wyszorować powierzchnię. Następnie spłucz drewno wodą i dokładnie wysusz.

– Zeszlifuj drewno papierem ściernym bądź cykliniarką i odkurz.

– Nałóż na nie specjalny lakier. Pomiędzy aplikacjami warstw lakieru koniecznie pamiętaj o kilkunastogodzinnym odstępie. Do lakierowania używaj miękkiego pędzla, wałka lub natrysku.

– Podczas lakierowania nie możesz nakładać zbyt dużych ilości lakieru, ponieważ na powierzchni mogą pojawić się liczne odbarwienia czy zacieki, których nie będziesz w stanie usunąć. Równie ważne są warunki pogodowe – najlepiej nakładać go w temperaturze nie niższej niż 16 stopni Celsjusza.

**Dlaczego warto wybierać olej do impregnacji drewna?**
-------------------------------------------------------

Zaletą olejowania schodów z pewnością jest ochrona przed uszkodzeniami mechanicznymi. Olej w odróżnieniu od lakieru nie pozostawia na nim powłoki, natomiast skutecznie chroni je od środka. Zapewnia także oddychanie materiały oraz posiada substancje przyśpieszające utwardzanie, które skutecznie zapobiegają pękaniu drewna. Olejowanie schodów jest również ekologiczne, ponieważ oleje są w pełni naturalne i nie posiadają szkodliwych składników. Olej w odróżnieniu do lakieru pozwala podkreślić naturalne piękno drewna, dlatego jest idealnym wyborem dla osób, które chcą uwydatnić naturalny kolor czy słoje.

Po całym procesie zabezpieczenia swoich drewnianych schodów odpowiednimi preparatami i powłokami wykończeniowymi nie zapomnij o poprawnym oraz regularnym czyszczeniu schodów. Należy je bardzo dokładnie czyścić, ponieważ drewno jest wrażliwe na działanie wody i często powoduje odkształcanie się desek czy odpryskiwanie lakieru. Podczas mycia ogranicz maksymalnie użycie wody i postaw na stosowanie specjalnych środków do czyszczenia drewnianych powierzchni. Do pielęgnacji drewna warto też używać delikatnych emulsji czy nieco gęstszych detergentów, które posiadają właściwości uodporniające i nabłyszczające.
